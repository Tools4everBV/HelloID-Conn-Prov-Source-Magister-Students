De Magister Target & Source Connector integreert het leerlingadministratiesysteem van Schoologica via de Identity & Access Management (IAM)-oplossing HelloID van Tools4ever als doel- of bronsysteem met andere systemen. Op basis hiervan kan HelloID in je doelsystemen accounts aanmaken en rechten toekennen. Tegelijkertijd kan HelloID je HR-systeem koppelen aan Magister, en bijvoorbeeld in Magister medewerkers aanmaken en informatie vanuit andere systemen terugschrijven naar Magister. De koppeling neemt je zo werk uit handen, zorgt voor een foutloos beheerproces en bespaart bovendien tijd. In dit artikel lees je meer over de mogelijkheden en voordelen van de Magister Target & Source Connector. 

## Wat is Magister

Magister is een leerlingadministratiesysteem, ook wel een studentinformatiesysteem genoemd, ontwikkeld door Schoologica. De software maakt het onder meer mogelijk om roosters, cijfers en opdrachten van leerlingen bij te houden. Magister brengt daarbij diverse processen op een school samen, variërend van administratie en leerlingbegeleiding tot communicatie en het organiseren van het onderwijs. Ook bevat de oplossing functies die inzicht geven in onder meer financiën, budgettering, leerrendement, concurrentiepositie en innovatiestrategie.

Magister is geen HR-systeem. In het systeem vind je bijvoorbeeld niet terug wanneer het contract van een specifieke docent afloopt, maar wel welke vakken deze docent geeft. In veel gevallen wordt Magister dan ook ingezet als aanvulling op een HR-systeem. Magister omvat onmisbare informatie voor het toekennen van autorisaties tot systemen en data. Zo kan HelloID op basis van het systeem docenten de toegang geven die zij nodig hebben voor het geven van hun vakken.

## Waarom is Magister koppeling handig?

Voor zowel leerlingen, ouders als docenten is Magister een belangrijke bron van informatie. Zo kunnen leerlingen allerlei informatie uit Magister halen die zij nodig hebben om onderwijs te volgen, terwijl ouders de cijfers van hun kinderen kunnen inzien en zo hun voortgang op school kunnen monitoren. Docenten noteren in Magister onder meer huiswerkopdrachten en cijfers, en communiceren zo met hun leerlingen. De koppeling tussen Magister en je doelsystemen via HelloID zorgt ervoor dat leerlingen altijd over de juiste accounts en rechten beschikken in de applicaties waarmee zij werken. Tegelijkertijd zorgt de koppeling dat HelloID op basis van je HR-systeem voor medewerkers een account kan aanmaken in Magister en waar nodig informatie van andere applicaties kan terugschrijven naar naar het leerlingsadministratiesysteem.
De Magister-connector maakt het mogelijk om Magister te integreren met diverse systemen. Denk daarbij aan: 
*	Active Directory/Entra ID
*	Exchange Online 
*	Microsoft Graph
*	AFAS
Meer informatie over deze koppelingen is verderop in dit artikel te vinden.

## Hoe HelloID integreert met Magister

De connector koppelt Magister als doel- of bronsysteem aan HelloID. Enerzijds kan de IAM-oplossing van Tools4ever dankzij deze integratie de juiste vertaalslag maken en informatie foutloos, snel en op het juiste moment doorzetten naar je doelsystemen. Anderzijds zorgt de connector dat informatie vanuit andere bronsystemen, bijvoorbeeld met betrekking tot docenten, wordt doorgezet naar Magister. Zo weet je zeker dat leerlingen, ouders en docenten altijd over de juiste toegang beschikken, terwijl je tegelijkertijd de privacy van betrokkenen waarborgt. 

**Gebruikers aanmaken**

HelloID merkt wijzigingen in Magister zelfstandig op. Op basis van deze mutaties zet de IAM-oplossing de juiste informatie door naar gekoppelde doelsystemen. Waar nodig maakt HelloID op basis van deze informatie de juiste accounts aan en kent het de benodigde rechten toe. Een autorisatiematrix, vastgelegd in business rules, is daarbij leidend. Studenten en docenten beschikken zo altijd over de toegang tot de applicaties en systemen die zij nodig hebben. 

**Gegevens up-to-date houden**

De IAM-oplossing koppelt Magister daarnaast als doelsysteem aan je bronsysteem, bijvoorbeeld om gegevens van medewerkers vanuit je HR-systeem door te zetten naar Magister. Dit zorgt ervoor dat docenten in Magister over een account beschikken en de juiste toegang krijgen. Ook weet je zeker dat informatie in Magister over docenten en studenten altijd up-to-date is, ook indien zij uitstromen of doorstromen naar een andere functie of leerjaar. HelloID past automatisch de autorisaties van gebruikers in je doelsystemen aan, wat we ook wel Dynamic Permissions noemen.

**Accounts en rechten beheren** 

Naast het aanmaken van accounts is uiteraard ook het beheer hiervan een belangrijk aandachtspunt. Een onderwijsorganisatie is immers continu in beweging. Zo stromen leerlingen uit naar een ander schooljaar of andere school. Of stromen docenten door naar een nieuwe functie. HelloID zorgt dat deze wijzigingen op de juiste manier worden verwerkt en zowel accounts als rechten hierop worden aangepast. Zo weet je zeker dat accounts foutloos en consistent worden beheerd.

## HelloID voor Magister helpt je met

* **Versnelde accountaanmaak:** HelloID detecteert mutaties die je in Magister doorvoert. Voeg je een nieuwe leerling toe? Dan zorgt de IAM-oplossing automatisch ervoor dat deze leerling de juiste accounts en rechten beschikbaar gesteld krijgt. Tegelijkertijd monitort HelloID je bronsystemen voor docenten. Treedt een nieuwe docent in dienst? Dan zorgt HelloID dat informatie vanuit je bronsysteem automatisch wordt doorgezet naar Magister, waar deze informatie wordt verrijkt met educatieve attributen zoals vakken en klassen. Zo weet je zeker dat de docent de juiste toegang krijgt. Dankzij HelloID beschikken gebruikers sneller over het account dat zij nodig hebben en kunnen zij eerder aan de slag.

* **Foutloos accountbeheer:** Naar het beheer van accounts en rechten heb je dankzij de IAM-oplossing van Tools4ever geen omkijken. Zo stel je zeker dat gebruikers toegang hebben tot de juiste systemen en applicaties. Tegelijkertijd zorgt HelloID dat de accounts van leerlingen of docenten die doorstromen of uitstromen hierop worden aangepast. Zo weet je zeker dat onbevoegde gebruikers nooit onbedoeld toegang hebben tot systemen. Dankzij HelloID verloopt het beheer van accounts snel, foutloos en consistent op basis van vastgelegde procedures. Door het automatiseren van handelingen bespaar je tijd. Alle mutaties die HelloID uitvoert zijn vastgelegd in logbestanden, wat helpt met het aantonen van compliance met wet- en regelgeving en het doorlopen van audittrajecten. 

* **Verbeterd serviceniveau en sterkere beveiliging:** HelloID voor Magister helpt je ook met het verbeteren van je serviceniveau. Zo kunnen leerlingen en docenten in veel gevallen niet aan de slag zonder de juiste toegang tot systemen en applicaties. Dankzij de koppeling tussen bron- en doelsystemen die HelloID mogelijk maakt beschikken gebruikers op het juiste moment over de juiste toegang en til je je serviceniveau daarmee naar een hoger niveau. Daarnaast versterk je de digitale veiligheid van je organisatie. Onder meer door de toegang van gebruikers foutloos te beheren en zeker te stellen dat onbevoegde gebruikers nooit onbedoeld toegang krijgen of houden.

## Magister via HelloID koppelen met systemen

**Magister - Microsoft Active Directory/Entra ID koppeling:** De Magister - Microsoft Active Directory/Entra ID koppeling integreert het leerlingvolgsysteem van Schoologica via HelloID als bronsysteem met Microsoft Active Directory. Dankzij deze koppeling maakt HelloID op basis van gegevens in Magister automatisch een account aan voor leerlingen in Active Directory. 

**AFAS - Magister koppeling:** De AFAS - Magister koppeling koppelt AFAS als bronsysteem aan Magister. Dankzij deze integratie zet HelloID informatie over docenten die je vastlegt in AFAS automatisch door naar Magister. Zo weet je zeker dat de informatie in Magister over docenten altijd up-to-date en foutloos is. Ook zorgt de koppeling ervoor dat docenten in Magister de juiste toegang krijgen. 

**Magister - Google Workspace koppeling:** Ook Google Workspace is een veelgebruikte oplossing in de onderwijssector. Via de Magister - Google Workspace koppeling zorgt HelloID ervoor dat zowel leerlingen als docenten toegang krijgen tot Google Workspace.
HelloID ondersteunt meer dan 200 connectoren. Je kunt de IAM-oplossing dan ook aan nagenoeg ieder populair bron- en doelsysteem koppelen. Benieuwd naar de mogelijkheden? Op onze website vind je <a href="https://www.tools4ever.nl/connectoren/">een overzicht van alle beschikbare connectoren.</a> Kan je de connector die jij zoekt niet vinden? Neem dan contact met ons op.
